\chapter{جمع‌بندی}

در این پروژه به پیاده‌سازی سیستم نمایش‌گر علائم حیاتی بیمار پرداختیم. در این سیستم با استفاده از سنسورهای مختلف محیطی و همچنین سنسور‌های بدن انسان و به کمک رزبری‌پای و آردوینو، اطلاعات مختلفی شامل دمای هوا، رطوبت هوا، آلودگی‌ هوا، دمای بدن، ضربان قلب،‌ اکسیژن خون، نوار قلب و فشار خون اندازه‌گیری می‌شوند.

در کنار این ابزار، نرم‌افزاری ارائه شده است که قابلیت استفاده بر روی موبایل و وب و دستگاه‌هایی با ابعاد مختلف را دارد. این نرم‌افزار به پزشکان و پرستاران و سایر افرادی که مسئول مراقبت از بیمار هستند، کمک می‌کند که به طور لحظه‌ای شرایط حیاتی بیمار را کنترل کرده و همچنین در نمودارهایی وضعیت بیمار در زمان‌های مختلف و همچنین ارتباط وضعیت بیمار با شرایط محیطی را مشاهده نمایند.

آن‌چه که این محصول را از نمونه‌های مشابه متمایز می‌کند، ترکیب سنسور‌های گوناگون در یک محصول به همراه ارائه نرم‌افزاری جامع برای مدیریت و نظارت بر وضعیت بیماران مختلف و مشاهده لحظه‌ای تمامی علائم حیاتی آنان و همچنین محیطی که در آن حضور دارند است.


